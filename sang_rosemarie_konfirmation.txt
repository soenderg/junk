Mel.: Vuffelivov

Vi har en pig' med ben i næsen,
hun ved hvad hun ka' li'
Lidt skarpere og sjov're end de fleste

Når Rose åbner munden,
Er der ofte guld på vej.
Vi voksne bliver ofte sat på prøve.

Omkvæd:
Du kan få rød bøf og vafler, og du kan få fri
Og der er intet så skønt for en Rosemari'

For Rosemari' kan li' at springe
Med salto og med skru'
På airtrack, trampolin og helt i luften.

Og når hun så skal springe,
Så skal der streaming på.
Hun ved at der er likes at få på Insta.

Omkvæd:
Du kan få rød bøf og vafler, og du kan få fri
Og der er intet så skønt for en Rosemari'

Og dyr er bare sagen,
Kat, hamster, og kanin.
En orm kan hives ud af kattens rumpe.

Men skal du ned til Kina,
skal du love Rosemari'
At du gerne smager lidt på vovsen.

Omkvæd:
Du kan få rød bøf og vafler, og du kan få fri
Og der er intet så skønt for en Rosemari'


Jeg rydder op i morgen
Og går i bad "om lidt"
Og Lektierne dem har jeg vist nok lavet.

Hey skal vi spille Minecraft?
Og spis' en masse slik?
Jeg bader hvis vi går i svømmehallen.

Omkvæd:
Du kan få rød bøf og vafler, og du kan få fri
Og der er intet så skønt for en Rosemari'

Og Freddie hænger over sengen,
Alle tekster kender hun.
"Another one" må ofte bid' i støvet.

I dag er Rose vores champion.
Og "we will rock with you".
Nu skal i rejse jer og hæve glasset.

Omkvæd:
Du kan få rød bøf og vafler, og du kan få fri
Og der er intet så skønt for en Rosemari'

Omkvæd 2.0:
Nu skal vi skåle for Rose, og råbe hurra!
Vi si'r tillykke med dagen, du er vores "star".
